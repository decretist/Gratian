<TEI xmlns="http://www.tei-c.org/ns/1.0">
  <teiHeader>
  <!-- [ TEI Header information ]  -->
    <fileDesc>
      <titleStmt>
        <title>Concordia discordantium canonum</title>
        <author>Gratian, active 12th century</author>
        <editor>Friedberg, Emil</editor>
      </titleStmt>
      <publicationStmt><p></p></publicationStmt>
      <sourceDesc><p></p></sourceDesc>
    </fileDesc>
  </teiHeader>
  <text>
    <body>
    <!-- [ body of text ... ]  -->
      <div n="1" type="part">
        <div n="7" type="distinction">
          <div n="1" type="dictum_ante">
            <ab>Ius autem constitutionis cepit a iustificationibus,
            quas Dominus tradidit Moisi dicens: "Si emeris seruum
            ebreum etc."
            Unde Ysidorus in libro V. Ethimologiarum ait:</ab>
          </div>
          <div n="1" type="canon">
            <div type="canon_rubric">
              <ab>De conditoribus legum.</ab>
            </div>
            <div type="canon_text">
              <ab>Moises gentis Hebreae primus omnium diuinas leges
              sacris literis explicauit. Foroneus rex Grecis primus leges
              iudiciaque constituit. Mercurius Trismegistus primus leges
              Egiptiis tradidit. Solon primus leges Atheniensibus edidit.
              Licurgus primus Lacedemoniis iura ex Apollinis
              auctoritate confinxit. Numa Pompilius, qui Romulo successit
              in regno, primus leges Romanis edidit. Deinde cum populus
              seditiosos magistratus ferre non posset, decemuiros
              legibus scribendis creauit, qui leges ex libris Solonis in latinum
              sermonem translatas XII. tabulis exposuerunt.</ab>
            </div>
          </div>
          <div n="2" type="canon">
            <div type="canon_rubric">
              <ab>Nomina eorum, qui leges XII. tabularum exposuerunt.</ab>
            </div>
            <div type="canon_text">
              <ab>Fuerunt autem hi App. Claudius, Genutius, Sextius,
              Veturius, Iulius, Manlius, Sulpitius, Curiatius, Romilius,
              Posthumius. Hi decemuiri legum conscribendarum electi
              sunt. Leges autem redigere in libris primus consul Pompeius
              instituere uoluit, sed non perseuerauit obtrectatorum
              metu. Deinde Cesar cepit id facere, sed ante interfectus
              est. Paulatim autem antiquae leges uetustate atque incuria
              obsoleuerunt, quarum etsi iam nullus est usus, notitia tamen
              necessaria uidetur. Nouae a Constantino Cesare
              ceperunt et reliquis succedentibus, erantque permixtae et
              inordinatae. Postea Theodosius minor Augustus ad similitudinem
              Gregoriani et Ermogeniani codicem factum constitutionum
              a Constantini temporibus sub proprio cuiusque
              imperatoris titulo disposuit, quem a suo nomine Theodosianum
              uocauit.</ab>
            </div>
          </div>
        </div>
      </div>
      <div n="2" type="part">
      </div>
      <div n="3" type="part">
      </div>
    </body>
  </text>
</TEI>

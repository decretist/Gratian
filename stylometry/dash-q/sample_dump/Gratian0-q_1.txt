quidam habens filium obtulit eum ditissimo cenobio exactus ab abbate et a fratribus decem libras soluit ut filius susciperetur ipso tamen beneficio etatis hoc ignorante creuit puer et per incrementa temporum et offitiorum ad uirilem etatem et sacerdotii gradum peruenit exinde suffragantibus meritis in episcopum eligitur interueniente obsequio et paternis precibus data quoque pecunia cuidam ex consiliariis archiepiscopi consecratur iste in antistitem nescius paterni obsequii et oblatae pecuniae procedente uero tempore nonnullos per pecuniam ordinauit quibusdam uero gratis benedictionem sacerdotalem dedit tandem apud metropolitanum suum accusatus et conuictus sententiam in se dampnationis accepit quidam episcopus de lapsu carnis a laico inpetitur duo monachi unus subdiaconus et duo leuitae aduersus ipsum testimonium ferunt a metropolitano suo sentit se pregrauari in ipsa uentilatione causae tres ex testibus deficiunt siue promissione decepti siue canonica examinatione reprobati expoliatur tamen episcopus quia crimen eius notorium erat quidam episcopus a propria sede deiectus est petit restitui post restitutionem ducitur in causam inducias postulat tandem ad eius accusationem procedit quidam non legitime coniunctus et duo infames et tres religiosi accusatores testes de domo sua producunt et alios sibi inimicos extra suam prouinciam reus criminoso iudici offertur ab uno tantum audiendus et iudicandus quidam de accusatoribus et testibus absentes per epistolam illum accusare et in eum testificari contendunt cum multa capitula ei obicerentur in primo accusatores deficiunt demum accusatio in accusatorem uertitur quidam in excommunicatione constitutus episcopum accusare disponit adolescentem infra decimum et quartum etatis suae annum ad assertionem suae causae adducit prohibitus ab accusatione adolescentem accusatorem et se testem facit adolescens personam accusatoris et testis gerere cupit die statuta ad electorum iudicum iudicium episcopus minime occurrit a communione suspenditur tandem renouato iudicio accusator culpabilis in accusatione inuenitur demum ad assertionem propriae causae procedit in infamiam cuiusdam episcopi cartula accusationis occulte conscribitur tandem accusator procedit in publicum episcopus semel litteris euocatus causae suae die statuta adesse non ualens per procuratorem iudici se representauit absque sinodali audientia dampnatur demum iudicio per appellationem renouato de accusatoris inimicitia episcopus conqueritur tandem in probatione deficit accusator duo fornicatores et infamia notati quendam religiosum episcopum de symonia accusare nituntur reus alterius prouinciae archiepiscopi iudicium expetit tandem in probatione deficit accusator reus cogitur ad innocentiae suae assertionem quidam longa inualetudinem grauatus episcopus alium sibi substitui rogauit cuius precibus summus pontifex annuit et quod rogauerat ei concessit postea uero conualuit idem episcopus et quod prius fecerat cupit rescindi aduersus eum qui sibi accesserat questionem mouet suam cathedram tamquam sibi debitam reposcit in extremis agens quidam episcopus successorem sibi ex testamento instituit inde suorum amicorum patrocinio in eundem episcopatum eligitur post electionem pro indempnitate ecclesiae canonicis iuramentum prebuit accusatur de symonia tamquam munus ab obsequio prestiterit ante tempus sententiae a clericis suis derelinquitur sine litteris apostolici ad ecclesiam suam episcopus reuertitur sententia excommunicationis notatus quidam archiepiscopus aliquot clericos alterius metropolitani ordinauit quendam capellanum sui suffraganei illo inconsulto deposuit atque alium in loco eius ordinauit quidam laicus basilicam a se factam a diocesiana lege segregare querit episcopus ecclesiam cum omni dote sua ad suam dispositionem pertinere contendit tandem euincit episcopus per parrochias militibus comitatus crudeliter deseuit que ecclesiarum sunt tamquam sibi debita usurpare contendit clericus aduersus clericum questionem de prediis agitauit quem ad ciuilem iudicem producere uoluit reus non nisi ante iudicem ecclesiasticum stare uolebat actor uero potentia ciuilis iudicis illum a possessione sua deiecit quo audito episcopus eum ab offitio suspendit ille contempta episcopi sui sententia offitium suum administrauit hoc conperto episcopus sine spe restitutionis in eum sententiam dedit quidam clerici propria relinquere uolunt de suis et ecclesiae rebus testamenta conficiunt de rebus ecclesiae nonnulla largiuntur diocesiani cuiusdam baptismalis ecclesiae cladibus bellorum pressi hostili metu conpulsi domicilia sua transtulerunt in aliam diocesim predia tamen antiqua non desierunt colere ceperunt persoluere decimas illi ecclesiae in cuius diocesim transierunt et apud eam sibi elegerunt sepulturas transactis quinquaginta annis clerici quibus quondam persoluerant decimas ceperunt mouere questionem in eos qui ab istis accipiunt primicias et decimas ueniunt ad causam canonici cuiusdam ecclesiae questionem mouent de prediis testes ex fratribus suis producunt negociatoribus pecuniam crediderunt ut ex eorum mercibus emolumenta acciperent clericus quidam crimine carnis lapsus esse perhibetur ante quam sacerdotalem benedictionem consequeretur postquam uero sacerdotium adeptus est in furorem uersus quendam interfecit recuperata uero sanitate apud episcopum accusatur ab ea cum qua lapsus esse dicitur episcopus autem die dominico causam examinat sacerdos inficiatur crimen sibi illatum quorundam clericorum sibi patrocinia querit illi uero non sine precio sibi patrocinantur tandem episcopus questionibus confessionem extorquet demum solus et absque sinodali audientia illum sententia ferit quidam abbas habebat parrochitanam ecclesiam instituit ibi monachum ut offitium celebraret populo possedit eam per quadraginta annos sine aliqua interpellatione tandem querela aduersus abbatem mouetur a clericis baptismalis ecclesiae in cuius diocesi parrochitana ecclesia illa consistebat quidam presbiter infirmitate grauatus fieri se uelle monachum dixit ecclesiae et beneficio in manu aduocati renunciauit postquam conualuit mox se futurum monachum negauit ecclesiam et beneficium reposcit quidam abbas consecratus in episcopum prius monasterio multa contulit postea in episcopatu plura acquisiuit cui dum fratres successorem quererent episcopus loci semet electioni uolebat inserere ut per ipsum abbas in monasterio ordinaretur fratres renituntur duo clerici ad monasterium transire uolunt uterque licentiam ab episcopo suo petiit unus relicta propria ecclesia eo inuito alter dimissa regulari canonica cenobio se contulit duo pueritiae annos agentes a parentibus monasterio traditi sunt unus inuitus alter spontaneus cucullam induit ad annos pubertatis uenientes inuitus ad secularem miliciam redit spontaneus monasterium districtius petit archipresbiter cuiusdam ecclesiae preposituram alterius accepit nec priorem uult relinquere secularium quoque negociorum procurator efficitur claris et fulgidis uestibus se exornans ab episcopo suo corrigitur relicto suo offitio ad secularem iudicem habet confugium quidam episcopus iurauit falsum quod putabat uerum quo conperto archidiaconus eius iurauit se numquam prestaturum ei obedientiam conpellitur archidiaconus ab episcopo ad exhibendum sibi consuetam reuerentiam accusatur episcopus de dupplici periurio et de eo quod falsum iurauit et quia archidiaconum ad peierandum conpellit quidam episcopi cum plebe sibi conmissa in heresim lapsi sunt circumadiacentes catholicos minis et cruciatibus ad heresim conpellere ceperunt quo conperto apostolicus catholicis episcopis circumadiacentium regionum qui ab inperatore ciuilem iurisdictionem acceperant inperauit ut catholicos ab hereticis defenderent et quibus modis possent eos ad fidei ueritatem redire conpellerent episcopi hec mandata apostolica accipientes conuocatis militibus aperte et per insidias contra hereticos pugnare ceperunt tandem nonnullis eorum neci traditis aliis rebus suis uel ecclesiasticis expoliatis aliis carcere et ergastulo reclusis ad unitatem catholicae fidei coacti redierunt quidam episcopus in heresim lapsus aliquos de sacerdotibus suis offitio priuauit et sentencia excommunicationis notauit post mortem de heresi accusatus dampnatur et sequaces eius cum omni familia sua sancta romana ecclesia quandam baptismalem ecclesiam suis muniuit priuilegiis decimationes suae diocesis ex integro sibi attribuens item quoddam monasterium similiter muniuit priuilegiis propriis decernens ut ex propriis prediis nulli decimas persolueret accidit itaque ut intra diocesim premunitae baptismalis ecclesiae prefatum monasterium alia emptione alia donatione predia sibi inueniret oritur itaque contentio inter monachos et clericos de decimis quidam sacerdos sortilegus esse et diuinus conuincitur apud episcopum correctus ab episcopo noluit cessare excommunicatur tandem agens in extremis reconciliatur a quodam sacerdote episcopo inconsulto indicitur penitencia sibi sub quantitate temporis canonibus prefixa quidam uotum castitatis habens desponsauit sibi uxorem illa priori condicioni renuncians transtulit se ad alium et nupsit illi ille cui prius desponsata fuerat repetit eam quidam infidelis in coniugio positus ad fidem conuersus est uxor uero odio christianae fidei ab eo discessit ille quamdam fidelem in uxorem accepit qua mortua clericus efficitur tandem uitae et scientiae merito in episcopum eligitur cuidam nobili mulieri nunciatum est quod a filio cuiusdam nobilis petebatur in coniugem prebuit illa assensum alius uero quidam ignobilis atque seruilis condicionis nomine illius se ipsum obtulit atque eam in coniugem accepit ille qui sibi prius placuerat tandem uenit eam xque sibi in coniugem petit illa se delusam conqueritur et ad prioris copulam aspirat populorum frequentia quidam inpeditus filium suum de baptismate suscepit dum crederet se alienum suscipere uxor eius dum callide uellet suscipere proprium suscepit alienum quem uir adoptauit sibi in filium et ex uxore sibi filia nascitur quam filio suo adoptiuo spirituali uxoris dum uterque esset in cunabulis tradidit post triennium uxor moritur et conpater eius relictam conpatris uxoris suae uir clam sibi desponsauit aliquantulum temporis effluxit et alius publice duxit eam in uxorem uxorem cuiusdam alius constuprauit eo mortuo adulter adulteram sibi in uxorem accepit filiam ex ea susceptam cuidam in coniugem se daturum iurauit illa assensum non prebuit deinde pater alii eam tradidit a primo reposcitur quidam cum non haberet uxorem quandam meretricem sibi coniugio copulauit que erat sterilis neptis ingenui filia originarii quam cum pater uellet alii tradere auus huic eam copulauit causa solius incontinentiae deinde hic penitencia ductus ex ancilla propria filios sibi querere cepit postea de adulterio conuictus et punitus quendam rogauit ut ui uxorem suam opprimeret ut sic eam dimittere posset quo facto quandam infidelem sibi copulauit ea tamen condicione ut ad christianam religionem transiret quidam uiri maleficiis inpeditus uxori suae debitum reddere non poterat alius interim clanculo eam corrupit a uiro suo separata corruptori suo publice nubit crimen quod admiserat corde tantum deo confitetur redditur huic facultas cognoscendi eam repetit uxorem suam qua recepta ut expedicius uacaret orationi et ad carnes agni purus accederet continentiam se seruaturum promisit uxor uero consensum non adhibuit quidam uir in captiuitatem ductus est postea uxor eius audiens illum mortuum nupsit alii demum ille de captiuitate rediens repetit uxorem suam illa posterioris amore capta aspernatur thorum prioris quidam mortua uxore sua aliam sibi matrimonio copulauit que uxori defunctae quarto gradu consanguinitatis uiro autem sexta linea adherebat post triennium uero susceptis ex ea liberis accusatur apud ecclesiam iste pretendit ignorantiam filiam cuiusdam patre ignorante quidam muneribus illexit ad conuiuium inuitauit finito conuiuio iuuenis uirginem
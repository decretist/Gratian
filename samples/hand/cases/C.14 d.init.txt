Canonici cuiusdam ecclesiae questionem mouent de prediis; testes ex fratribus suis producunt; negociatoribus pecuniam crediderunt, ut ex eorum mercibus emolumenta acciperent. Queritur, an liceat eis repetere sua? Secundo, an illi testes sint audiendi? Tertio, an illud sit usuras exigere? Quarto, an liceat clericis uel laicis a quolibet usuras expetere? Quinto, an elemosinae de usuris fieri possint? Sexto, an usurarii penitenciam agere ualeant, nisi quod male acceperunt restituant.
